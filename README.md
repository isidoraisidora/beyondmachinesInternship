Што недостасува за да се биде подобар инженер?

Денес имаме пристап до огромен број алатки и знаења преку Интернет – сè што ни треба е достапно, но потребна е волја и посветеност за да се искористи. Затоа верувам дека најголем предизвик не е недостигот на ресурси или средина, туку личната мотивација и дисциплина. Сметам дека секој напредок започнува од нас самите, па за да станам подобар инженер, постојано се трудам да ја подобрувам својата самодисциплина. Клучот е да продолжам да работам на себе, да бидам поорганизирана и да барам предизвици што ќе ме тераат да растам. Секако, секогаш има простор за напредок и преку соработка со поискусни колеги и преку работа на реални проекти. Но, инженерството не е цел, туку процес – и јас сум решена да го поминам тој пат со посветеност и љубопитност.
